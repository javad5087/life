---
title: آموزش جامع حقوق مدنی
date: ""
draft: false
categories: "book"
tags:
  - مدنی
cover: "/images/book/madani-tawakoli.jpg"
summary: "کتاب حقوق مدنی دو جلدی,  اثر دکتر محمدمهدی توکلی، جامع‌ترین منبع برای
  تسلط بر پیچیدگی‌های حقوق مدنی است. این مجموعه با توضیحات  ساده و روان ، تمامی
  مباحث را پوشش داده و برای آمادگی کامل در آزمون‌های حقوقی طراحی شده است."
readingTime: "300"
readingProgress: "3"
author: "دکتر محمد مهدی توکلی"
translator: ""
pages: "1100"
publisher: "مکتوب آخر"
year: "1400"
start: "1404/11/03"
---
حقوق مدنی همواره یکی از مهم ترین دروس رشته حقوق است. از طرفی، این درس از پایه های ثابت آزمون های ارشد، وکالت و قضاوت نیز هست.

کتاب آموزش جامع حقوق مدنی، کتابی است که میتواند شما را به تسلط کافی بر مباحث حقوق مدنی برساند. مطالب این کتاب، از مدنی 1 و بحث اشخاص و محجورین آغاز و در انتها با فصل مدنی 8 و مبحث شفعه، ارث و وصیت پایان می یابد. دکتر محمد مهدی توکلی در این کتاب، با ارائه مطالب به صورت دسته بندی و ساده، فهم مطالب و یادگیری آنها را برای دانشجویان و داوطلبان آزمون ها بسیار آسان کرده اند.

بیان مثال های متعدد و کاربردی، شما را با مسائل عملی، نکات ریز و جزئیات مباحث هم آشنا می کند. علاوه بر مزایای قبلی، میتوان به جمع بندی مطالب و نظریات مختلف اساتید علم حقوق نیز به عنوان یک رکن مهم در کتاب اشاره کرد.

گاهی در بعضی موضوعات بین علمای علم حقوق اختلاف نظر وجود دارد؛ مثلا درباره ماهیت بعضی اعمال حقوقی اختلاف است که عقد اند یا ایقاع. دکتر صولت تحت نظر دکتر توکلی، هم به این نظریات اشاره کرده اند و هم توانسته اند با مقایسه آنها، به یک جمع بندی صحیح برسند. در نگارش این کتاب، تقویت بنیه آزمونی داوطلبان نیز مدنظر بوده است و لذا شما با مرور و تسلط بر مباحث کتاب، با مبنای طرح سوالات درس مدنی نیز آشنا می شوید.

شاید برایتان جالب باشد که بدانید در این کتاب، قوانین خاص نیز در کنار قوانین پایه ای مورد توجه است؛ به عنوان نمونه میتوان از قوانین مربوط با اهدای جنین به زوجین نابارور و نیز قوانین خاص عقد اجاره نام برد.

با مطالعه کتاب آموزش جامع حقوق مدنی و تسلط بر مباحث آن، میتوانید یک دوره کامل حقوق مدنی را به طور جامع داشته باشید و دیگر از خواندن بسیاری از کتاب های دیگر بی نیاز شوید.[^1]


[^1]: [مکتوب آخر](https://maktoobakhar.ir/product)
