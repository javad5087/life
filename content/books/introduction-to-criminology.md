---
title: جرم شانسی نظری
date: 2026-02-19T10:30:00.000Z
draft: false
categories: "جرم شناسی"
tags:
  - جرم شناسی
cover: "/images/book/kiynia-gelsson.webp"
summary: "جرم شناسی به عنوان یک علم مرکب دوجنبۀ نظری و کاربردی دارد. جرم شناسی
  نظری شاخه ای از جرم شناسی است که موضوع آن بررسی عوامل و فرآیندهای عمل جنایی و
  نظریه های مربوط به تبیین عمل مجرمانه و علل ارتکاب است به عبارتی، بخش علمی
  مبنایی جرم شناسی محسوب می شود که به مقایسه و ترکیب اطلاعات، داده ها و یافته
  های مختلف حاصل از مطالعات عملی و میدانی میپردازد."
readingTime: "10"
readingProgress: "10"
author: "ریموند گسن"
translator: "دکتر مهدی کی نیا"
pages: "279"
publisher: "مجد - تهران"
year: "1392"
start: "1404/11/29"
---
شاخه ای از جرم شناسی است که به تشریح و تبیین عمل مجرمانه، نحوۀ تکوین جرم یا فرایند ارتکاب عمل جنایی و راهکارهای پیشگیری یا کنترل آن می پردازد که در کتاب جرم شناسی نظری مجد نیز به طور مفصل مورد ارزیابی قرار گرفته است.[^1]

جرم شناسی نظری به عنوان رشته ای علمی در سدۀ نوزدهم در اروپا متولد شد. این رشته به همراه نظریه پردازی لومبروزو درخصوص ارتباط زیست جسمانی انسانها و احتمال بزهکار شدن آنها، به وجود آمد و به تدریج با مطالعات افرادی چون فرّی و گاروفالو به رشد خود ادامه داد. این پیشگامان، برپایه داده های مربوط به چند کشور اروپایی، به تدوین تفسیری کلی از بزهکاری دست زدند و نتایج حاصل از آن را به همۀ انواع جوامع تعمیم دادند. اما کارهای انجام شده پس از آن توسط نژادشناسان، جامعه شناسان و مورّخان، نشان داد که جوامع و فرهنگها دارای اختلافات بسیاری هستند که این تمایز در ساخت الگوهای جرم نیز تأثیر گذارده است. بنابراین، برای ساخت یک الگوی تبیینی کلی، باید از داده های اخذ شده از تمام کشورها یا نمونه هایی که نشان دهندۀ تیپ های مختلف جوامع باشند، استفاده کرد. این رشته، گسترش و بالندگی خود را مرهون ورود رشته هایی چون زیست شناسی، جامعه شناسی، پزشکی، روانپزشکی، آمار، تاریخ و روانشناسی به حوزۀ مطالعه جرم است.

همانطور که ریموند گسن در کتاب جرم شناسی نظری  گفته، جرم شناسی به عنوان یک علم مرکب دوجنبۀ نظری و کاربردی دارد. جرم شناسی نظری شاخه ای از جرم شناسی است که موضوع آن بررسی عوامل و فرآیندهای عمل جنایی و نظریه های مربوط به تبیین عمل مجرمانه و علل ارتکاب است به عبارتی، بخش علمی مبنایی جرم شناسی محسوب می شود که به مقایسه و ترکیب اطلاعات، داده ها و یافته های مختلف حاصل از مطالعات عملی و میدانی میپردازد. در این شاخه از جرم شناسی، با مطالعات نظری در مورد چرایی ارتکاب جرم و تلاش برای کسب شناخت علمی در مورد ماهیت انسانی اجتماعی پدیده مجرمانه و کنشگران جرم، راه برای حل معمای علل بزهکاری هموار می شود.

درحال حاضر نظریه های تشکیل دهندۀ این جرمشناسی از دو فرض کلی پیروی می کنند. دست های به دنبال علت شناسی تجربی بزهکاری، جرم را واقعیتی انسانی حقوقی می دانند که تحت تأثیر عوامل فردی-محیطی- وضعی ارتکاب مییابد. در این دسته از نظریات، بزهکار به لحاظ روانشناختی، فیزیولوژیکی و جامعه شناختی با دیگران متفاوت است. بر این اساس، مجرم از سه بعد مطالعه میشود: زیست، روان و محیط. بنابراین مطالعات زیست شناسی جنایی، جامعه شناسی جنایی و روانشناسی جنایی در این حوزه قرار می گیرند.

دستۀ دیگر با عنوان جرمشناسی عمل (رفتار) مجرمانه از اواسط دهه 1980 مطرح شد. در این رویکرد اعتقاد بر این است که انسان مجرم با افراد دیگر تفاوت اساسی ندارد، بلکه به موجب یک سلسله محاسبات و برنامه-ریزیها، از جمله بررسی فرصتهای کنشگری جرم، موقعیت بزه دیده و آماج بزه، نوع سیاست کارگزاران عدالت کیفری و هزینۀ کیفری جرم و … تصمیم به ارتکاب جرم می گیرد.

در ادامه در کتاب جرم شناسی نظری  ، جرم شناسی نظری به دو دستۀ کلی

* جرم شناسی عمومی&#x20;
* &#x20;جرم شناسی تخصصی&#x20;

تقسیم می شود. جرم شناسی تخصصی شامل رویکردهای مختلف جرم شناختی درمورد تحلیل، ماهیت و علت جرم است که شامل روانشناسی جنایی، زیست شناسی جنایی و جامعه شناسی جنایی می شود.

**جرم شناسی عمومی** دربرگیرنده نظریه ها و اصول ناشی از مطالعات میدانی است. موضوع آن، هماهنگ کردن، مقایسه، تطبیق و ترکیب نتایجی است که از علوم دیگری که با جرم سر و کار دارند به وجود می آید. بهعبارت دیگر، جرمشناسی عمومی نتایج رشته های دیگر (رشته های تشکیل دهندۀ جرمشناسی تخصصی) را در برخورد با جرم هماهنگ کرده و به صورت اصول کلی ارائه می دهد.

جرم شناسی عمومی خود به دو دستۀ جرمشناسی کلان و خرد تقسیم می شود. در جرم شناسی کلان عمل جنایی به مثابه “پدیدهای جمعی” تلقی میگردد و در مقیاسی کلان، مانند یک کشور مورد مطالعه قرار می گیرد. در این جرم شناسی، تودۀ جرایم یعنی مجموعه جرایم ارتکابی در زمان و مکان معین و تأثیر شرایط اقتصادی، سیاسی، ساختاری بر نوسانات منحنی بزهکاری، صرف نظر از نوع جرم، بررسی می شود. این بررسیها بر این اساس قرار میگیرند که بین حجم و ساختار بزهکاری یک جامعه و طرز کار آن ارتباط وجود دارد. هدف از این مطالعات، پیشبینی ارتکاب جرایم به منظور برنامه ریزی مادی و انسانی برای کنترل بزهکاری در آینده است.

در آخر نیز در کتاب جرم شناسی نظری مجد خواهید خواند که در مقابل، جرم شناسی خرد به دنبال علت شناسی فردی جرم است و فرایند تصمیم گیری و ارتکاب جرم را با توجه به عوامل خرد شخصی و فردی مورد توجه قرار می دهد. براین اساس، عمل جنایی فقط پدیدۀ توده وابسته به سازمان و عملکرد جامعه نیست، بلکه پدیدهای است که فرد هم در آن نقشی مؤثر ایفا می کند. این جرمشناسی درصدد است تا به مسائلی که در پی بررسی جرم به اعتبار پدیده فردی ایجاد می-شود، پاسخ دهد.

[^1]: انتشارات مجد

