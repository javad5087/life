---
title: ١٢ مرد خشمگین
entitle: "12 Angry Men"
date: 2026-02-19T20:05:45.809Z
draft: false
categories:
  - فیلم
cover: "/images/movie/12-man-angry.jpg"
summary: "هیئت منصفه در یک دادگاه قتل در شهر نیویورک، از احتیاط شکاکانه یکی از
  اعضای هیئت منصفه که آنها را مجبور می‌کند قبل از صدور حکم عجولانه، شواهد را با
  دقت بیشتری دوباره بررسی کنند، نا امید شده‌اند."
IMDb: "9"
time: "1h 36m"
year: "1957"
Genres: "جنایی"
Country: "آمریکا"
Director: "Sidney Lumet"
Writer: "Reginald Rose"
stars: "Henry FondaLee، J. Cobb، Martin Balsam"
---
نوجوانی هجده ساله از اهالی آمریکا لاتین متهم به قتل پدرش گردیده‌است. شواهد نشان می‌دهد او با ضربات متعدد چاقو پدر خود را به قتل رسانده‌است، گرچه نوجوان که به نظر ضعیف و افسرده حال می‌رسد این اتهام را قبول ندارد با این حال وجود چاقویی در محل وقوع حادثه که به ظاهر متعلق به نوجوان مذکور است و او ادعا می‌کند آن را مدتی قبل گم کرده و خبری هم از محل آن نداشته‌است، به عنوان مدرک جرم، دلیلی برای مجرم شناختن او از سوی دادگاه شده‌است. حال دوازده مرد از طبقات مختلف اجتماعی، به عنوان اعضای هیئت منصفه دادگاه، مأمور تصمیم‌گیری نهایی دربارهٔ این پرونده شده‌اند.

​

![](/images/movie/12-men-angry01.jpg)

اگر آن‌ها فرد متهم به قتل را محکوم نمایند، وی باید روی صندلی الکتریکی اعدام شود. در فرایند رأی‌گیری یازده نفر از اعضای هیئت منصفه رأی به محکومیت و در نهایت اعدام نوجوان می‌دهند اما در این بین یک نفر از آنان یعنی تصمیم‌گیرندهٔ شماره ۸ رأِی بر بی گناهی متهم می‌دهد و پیشنهاد صحبت در این باره را می‌دهد. با پیشروی ماجرا در اتاقی که اعضای هیئت منصفه آن در فضای عصبی مشغول بحث و بررسی پرونده هستند قصه فیلم شکوفا می‌شود و به صورت مطالعه‌ای استادانه دربارهٔ شخصیت‌های پیچیده‌ای در می‌آید که به عنوان عضو هیئت منصفه می‌خواهند رأی نهایی را صادر کنند.
پس زمینه اجتماعی، فرهنگی و اقتصادی هریک از این اعضا، باعث واکنش‌های مختلف آنان در زمان حال می‌شود. در چنین موقعیت و اوضاع و احوالی است که شماره ۸ تلاش می‌کند بقیه همکارانش را متقاعد کند که رأی آن‌ها اهمیتی حیاتی دارد و نباید به راحتی دربارهٔ آینده و زندگی دیگران تصمیم بگیرند و سرانجام پس از یک ساعت و نیم بحث پرونده کاملاً روشن می‌شود.[^1]

[^1]: [ویکیپدیا](https://fa.wikipedia.org/wiki/%DB%B1%DB%B2_%D9%85%D8%B1%D8%AF_%D8%AE%D8%B4%D9%85%DA%AF%DB%8C%D9%86_\(%D9%81%DB%8C%D9%84%D9%85_%DB%B1%DB%B9%DB%B5%DB%B7\))
