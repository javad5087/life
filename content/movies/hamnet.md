---
title: همنت
entitle: "Hamnet"
date: 2026-02-22T09:30:41.409Z
draft: false
categories:
  - movies
cover: "/images/Hamnet.jpg"
summary: "اگنس و ویلیام شکسپیر پس از از دست دادن پسرشان همنت بر اثر طاعون، در
  قرن شانزدهم انگلستان با غم و اندوه دست و پنجه نرم می‌کنند. اگنس که یک شفادهنده
  است، باید قدرتی پیدا کند تا در حین تحمل فقدان ویرانگر خود، از فرزندان
  بازمانده‌اش مراقبت کند."
IMDb: "7.9"
time: "2h 5m"
year: "2025"
Genres: "درام، بیوگرافی"
Country: "انگلیس"
Director: "Chloé Zhao"
Writer: "Chloé Zhao, Maggie O'Farrell"
stars: "Jessie Buckley, Paul Mescal, Zac Wishart"
---
_**همنت**_ (به [انگلیسی](https://fa.wikipedia.org/wiki/زبان_انگلیسی): Hamnet) یک فیلم [درام تاریخی](https://fa.wikipedia.org/wiki/درام_تاریخی) محصول سال ۲۰۲۵ است که تدوین مشترک و کارگردانی آن را [کلویی ژائو](https://fa.wikipedia.org/wiki/کلویی_ژائو) بر عهده داشته و فیلمنامهٔ آن را نیز او به‌همراه مگی اوفارل، نویسندهٔ رمان هم‌نامی که فیلم بر اساس آن ساخته شده، نوشته است. داستان عمدتاً تخیلی فیلم، ازدواج میان [ان هتوی](https://fa.wikipedia.org/wiki/ان_هتوی_\(همسر_شکسپیر\)) (که برای جلوگیری از اشتباه با [بازیگری هم‌نام](https://fa.wikipedia.org/wiki/ان_هتوی)، در رمان و فیلم اگنس هتوی نامیده می‌شود) و [ویلیام شکسپیر](https://fa.wikipedia.org/wiki/ویلیام_شکسپیر) را به تصویر می‌کشد و به تأثیر مرگ تراژیک پسر ۱۱ سالهٔ آنان، همنت، بر رابطه‌شان می‌پردازد؛ رویدادی که الهام‌بخش نمایشنامهٔ [_هملت_](https://fa.wikipedia.org/wiki/هملت) شکسپیر بوده است. در این فیلم [جسی باکلی](https://fa.wikipedia.org/wiki/جسی_باکلی) و [پل مسکال](https://fa.wikipedia.org/wiki/پل_مسکال) به‌ترتیب در نقش‌های اگنس و ویلیام بازی می‌کنند و [امیلی واتسون](https://fa.wikipedia.org/wiki/امیلی_واتسون) و [جو آلوین](https://fa.wikipedia.org/wiki/جو_آلوین) نیز در نقش‌های مکمل حضور دارند.

​![همنت](/images/movie/Hamnet00.jpg)

_همنت_ نخستین بار در ۲۹ اوت ۲۰۲۵ در پنجاه‌ودومین جشنوارهٔ فیلم تلیوراید به نمایش درآمد و در ۲۶ نوامبر اکرانی محدود توسط [فوکس فیچرز](https://fa.wikipedia.org/wiki/فوکس_فیچرز) در ایالات متحده و کانادا داشت. این فیلم در ۵ دسامبر اکران گسترده شد و قرار است در ۹ ژانویهٔ ۲۰۲۶ توسط [یونیورسال پیکچرز](https://fa.wikipedia.org/wiki/یوآی‌پی) در بریتانیا منتشر شود. فیلم با تحسین منتقدان روبه‌رو شد و اجراهای باکلی و مسکال مورد ستایش قرار گرفت. همچنین این اثر از سوی [انستیتوی فیلم آمریکا](https://fa.wikipedia.org/wiki/انستیتوی_فیلم_آمریکا) در فهرست ده فیلم برتر سال ۲۰۲۵ قرار گرفت.[^1]


> داستانی تخیلی دربارهٔ زندگی ویلیام شکسپیر و همسرش ان هتوی، پس از مرگ پسر ۱۱ ساله آنها، همنت است.

[^1]: [ویکیپدیا](https://fa.wikipedia.org/wiki/%D9%87%D9%85%D9%86%D8%AA_(%D9%81%DB%8C%D9%84%D9%85))

​

​
