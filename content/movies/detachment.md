---
title: گسیختگی
entitle: "Detachment"
date: 2026-02-19T10:45:08.787Z
draft: false
categories:
  - فیلم
cover: "/images/movie/Detachment.jpg"
summary: "یک معلم جانشین که از کلاس به کلاس می‌رود، در آخرین ماموریت تدریس خود
  با دانش‌آموزان و معلمان ارتباط برقرار می‌کند."
IMDb: "7.7"
time: "1h 38m"
year: "2011"
Genres: "درام"
Country: "آمریکا"
Director: "Tony Kaye"
Writer: "Carl Lund"
stars: "Adrien Brody, Christina Hendricks, Marcia Gay Harden"
---
تقریباً اکثر تحلیل­‌هایی که برای فیلم «ازهم‌گسیختگی» نوشته شده بودند ناشی از فهم رایج یا (Common sense) بودند و بسیاری از آنها فیلم را به سطوح روانی، ناهنجاری و...افراد فروکاسته بودند. همچنان که در بالا هم اشاره کردم می‌توان آن را پر از آسیب دید و در نهایت منجر به ارائه‌ی راهکارها و حتی جلوآمدن نظام­‌های دانش به معنای فوکویی کلمه (پلیس, مراکز مشاوره و روان­شناسی, قوه­قضائیه و ..) خواهد شد. فیلم «ازهم­‌گسیختگی» محصول سال 2011 و با کارگردانی تونی کایه و با بازی درخشان آدرین براودی (Adrien brovdy که در فیلم پیانیست هم نیز درخشید) است.

این اثر مملو از مشکلاتی از قبیل, مسئله‌ی جوانان و نسل‌­ها, خودکشی, بحران معنا, پوشش دانش‌­آموزان, ساختار آموزشی و همچنین پر از مباحث و خلاء و صحنه­‌های پدیدارشناختی و اگزیستانسیالیستی است. فیلم «ازهم‌گسیختگی» با سخنی از آلبر کامو شروع می­‌شود «و هرگز آنقدر عمیق و در عین حال احساس جدایی از خود و حضور در دنیا نکرده‌­ام», جای­ جای فیلم می­‌شود این جمله را لمس و تجربه کرد. از مباحث مهمی که در فیلم خیلی به چشم­ می‌آید «بحران معنا و سیطره‌ی نهیلیسم» است که همه‌ی معلم­‌ها و شاید بتوان گفت دانش­‌آموزان نیز با آن مواجه شده­‌اند، هرچند ناامیدی و به معنای عامیانه سستی آنها را نمی‌­شود که فقط با «بحران معنا» توضیح داد, چون در واقع داریم آن را به حالت تعلیق در می‌آوریم و خود را از فهم و مسئله‌­مندکردن آن دور می­‌کنیم؛ زیرا بخش اعظم مسئله‌ی دانش‌­آموزان را باید بر گردنِ ساختار فلج و فشل آموزشی انداخت که در ادامه در مورد آن هم خواهم نوشت؛ و حتی ما معلم جوان «آقای بارتز» را می­‌بینیم که در همه‌ی دیالوگ­‌های خود از بی­‌معنایی, خلاء و به معنایی از همه‌چیز دست شسته است و ناتوان از بارقه‌­ای نور است و این لحظه به علاوه سخنرانی و صحبت رئیس مدرسه در آخر و چندی از معلمان من را یاد سخنی از مارکس می­‌اندازد که در اول کتاب «تجربه‌ی مدرنیته مارشال برمن» آمده است: «هرآنچه که سخت و استوار است روزی دود می‌­شود و به هوا می­‌رود».[^1]

نام فیلم «گسیختگی» (جداافتاده) با الهام از یکی از نوشته های "آلبرکامو" نویسنده معاصر فرانسوی انتخاب شده که می گوید:

>> And never have I felt so deeply at one and the same time so detached from myself and so present in the world 

"**هرگز نتوانستم همزمان با احساسی عمیق به دیگری، از وجود خود "جداافتاده" و همچنان نیز در جهان هستی حضور داشته باشم**".


[^1]: [تلاطم](https://talaatom.ir/analysis-detachment-movie)

