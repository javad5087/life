---
title: "گنو/لینوکس زورین"
date: 2026-02-19T12:31:22.000Z
draft: false
categories:
  - linux
cover: "/images/zorin-os-core-66e2c9a9606b7873e8f9964c.webp"
summary: "کار کردن با سیستم عامل گنو/لینوکس زورین و، نصب آن روی لبتاپم.در این
  نوشته به معرفی آن خواهم پرداخت"
readingTime: ""
tags: سیستم عامل
---
بعد از مدتها تصمیم گرفتم به لینوکس برگردم؛ نتیجه شد نصب و کارکردن با سیستم گنو/لینوکس زورین (**Zorin OS**). نسبت به المنتری و ابونتو کارایی بهتری دارد و روانتر با حجم نسبتا کم. همانطور ر سایت سازنده گفته شده است :

> ما مفتخریم اعلام کنیم که Zorin OS 18 در عرض کمی بیش از یک ماه از زمان انتشار، به ۱ میلیون دانلود رسیده و تمام رکوردهای قبلی را شکسته است.

لازم به ذکر است که بهتر   است بگوویم این توزیع از ابونتو ناشی شده است بطوری که تداعی کار کردن با ویندوز را در کاربر زنده می‌کند.

![](/images/zorin-os-core-66e2c9a9606b7873e8f9964c.webp)

درحال‌حاضر، Zorin OS در سه نسخه‌ی رایگان و یک نسخه‌ی پولی عرضه می‌شود و هر چهار نسخه، با استفاده از پوسته‌ی گنوم (GNOME)، محیط دسکتاپ لینوکس را در کامپیوترهای مجهز به ویندوز و مک شبیه‌سازی می‌کنند. علاوه‌بر این، تلفیقی از ویژگی‌های ویندوز را هم در خود دارند و همین قابلیت سبب می‌شود که کاربران علاقه‌مند به لینوکس، بتوانند ترکیبی از هر دو محیط ویندوز و لینوکس را به‌صورت همزمان تجربه کنند و در صورت تمایل، برای مهاجرت کامل به لینوکس، آمادگی ذهنی بهتری داشته باشند.

Zorin OS با اغلب برنامه‌های ویندوز سازگاری دارد و حتی می‌توانید بازی‌های سرویس‌های آنلاین مانند Steam را نیز، روی Zorin OS امتحان کنید؛ البته در این مورد، محدودیت‌هایی هم وجود دارد، اما ازآنجایی‌که Zorin OS بیشتر مبتنی‌بر ارائه‌ی امکانات متنوع به کاربران است و نه یک بستر برای گیمرها، می‌توانیم این ضعف Zorin OS را نادیده بگیریم.

### انواع سیستم‌عامل Zorin OS

Zorin OS در چهار نسخه‌ی مختلف عرضه شده است که هر یک از آن‌ها، ویژگی‌های خاصی را در اختیار کاربر قرار می‌دهند. علاوه‌بر این، تنوع این چهار نسخه به شما امکان می‌دهد که بتوانید حتی روی کامپیوترها و لپ‌تاپ‌هایی که دارای سخت‌افزار قدیمی و ضعیف هستند نیز، نسخه‌ی مناسبی از Zorin OS را نصب کنید.
